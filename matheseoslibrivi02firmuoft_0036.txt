XXXII PRAEFATIO.

conlegerant, quibusque usi ductu Iohannis Regiomontani
Nurembergae Firmicum edituri erant (cf. Sittl p. XI adn. 3);
quorum duo libri exemplaris Aldinae gemelli Norimbergensis
et Monacensis in ea regione adhuc exstant. Ipsum igitur
exemplar perisse vix dolendum est. At ‘emendavit, tersit,

Ι polivit' Pescennius textum depravatum. Liberavit eum sane

multis mendis suo ingenio usus, sed etiam magis deformavit
colorem ferreae Latinitatis detergendo et fucum quendam
Ciceronianum adlinendo, quo factum est, ut usque ad no-
stram aetatem verus Firmicus latitaret, cum praesertim edi-
tio princeps rarissima sit et ceterae editiones Aldinam ex-
presserint. Maxime autem in Firmico curando Pescennius eo
peccavit, quod lacunas, quas in codice suo invenerat, impu-
dentissime spuriis verbis explevit, inter quae multa vocabula
lexicographos‚ multa argmenta morum historiae indagatores
fefellerunt. Foliorum enim 174, quibus in Aldina Firmicus
continetur, 20 fere vel plura textum praebent, cui nihil est
cum Firmico3 cf. vol. II p. 556 sqq, ubi ex comparatione
capitum Aldinae et editionis nostrae, quot capita tota
Pescennius intruserit, facile cognosces, sed accedunt in·
numera fere supplementa minora, quibus vix unum caput
caret.

Quibus ex fontibus Pescennius supplementa conquisierit —
quoniam omnia eum ex ingenio suo hausisse vix est cre-
dibile —, fortasse aliquis doctrinae astronomicae saeculi XV.
peritus magna eir parte explorare potest. Nos nisi de qui-
busdam interpolationibus libri VIII. nihil habemus, quod
proferamus. Communicavit enim nobiscum A. Warburg, cum
Firmico ad verbum consentire haud paucas adnotationum,
quas Petrus de Abano imaginibus astrologicis ‘Astrolabii'
adiecit, quaeque in editionibus ipsius Astrolabii ab Angelo
curatis (cf. p. XXVIII) supra imagines impressae leguntur.
Collatis his adnotationibus cum Firmico statim apparuit,
haudquaquam Firmici, sed Aldinae tantum verba cum verbis

Abani consentire, supplementa scilicet, quae Pescennius ca-
pitibus XXII. XXIII. XXIV. XXVI. XXVIH. XXIX. muti-

latis inseruit. Haec ita instituit, ut Petri de Abano brevem ’

